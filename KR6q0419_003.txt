#-*- mode: mandoku-view; -*-
#+DATE: 2015-08-30 21:51:42.294405
#+TITLE: 雪關和尚語錄
#+PROPERTY: CBETA_ID J27nB199
#+PROPERTY: ID KR6q0419
#+PROPERTY: SOURCE Jiaxing Canon Vol. 27, No. B199
#+PROPERTY: VOL 27
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0419_J_003-0546c> 
#+PROPERTY: JUAN 3

 雪關和尚語錄卷三¶
侍者傳善輯¶

拈古¶

「陳操尚書一日齋僧躬自行餅一僧展手擬接公卻¶
縮手僧無語公曰果然果然又問僧有個事與上座¶
商量得麼曰合取狗口公自摑口曰某甲罪過僧曰¶
知過必改公曰就闍黎乞取口喫飯得麼一日同眾¶
官登樓次見數僧行過一官人曰來者總是行腳僧¶
公曰不是曰焉知不是公曰待近來與勘過及僧至¶
樓前公驀召上座僧皆舉首公曰不信道。」¶

【拈曰陳尚書之機辨峻比雲門辣似睦州蓋從二¶
師處得來故縱奪臨時殺活自在真宗門入作所¶
以下刃最緊也還識尚書麼電火難追影風雷莫¶
辨真。】¶

「韓文公問大顛(云云)。」¶

【拈曰首座眼親顛師手快一般抵對佛法妙在見¶
幾而作據款結案也是正令當行不為屈棒文公¶
猶是俗漢當時若開眼未免傍觀拍掌還知大顛¶
打首座意麼翻雲全在我覆雨更繇誰。】¶

「高仲貽太傅參芙蓉楷禪師蓉令去其所重扣已而¶
參一日忽造微密呈偈曰懸崖撒手任縱橫大地虛¶
空自坦平照壑耀巖不借月菴頭別有一簾明。」¶

【拈曰此老所詣處坦夷明白可謂山河大地不礙¶
眼光若要擺手過漳江更須撤卻簾兒相見始得¶
假如相見時如何家庭纔轉步道路又分攜。】¶

「洪州許刺史式一日與泐潭澄上藍溥坐次潭問聞¶
郎中道夜坐連雲石春栽帶雨松當時荅洞山甚麼
<pb:KR6q0419_J_003-0547a>¶
話公曰今日放衙早潭曰聞荅泗洲大聖在楊州出¶
現底是否公曰別點茶來潭曰名不虛傳公曰和尚¶
早晚回山潭曰今日被上藍覷破藍便喝潭曰須是¶
你始得公曰不奈船何打破戽斗。」¶

【拈曰賊來須趁客來須待一個引玉拋磚一個埋¶
兵掉鬥無端殃及上藍真個是不奈船何打破戽¶
斗要識三大老面目麼琵琶隨手撥簫鼓應時鳴。】¶

「黃山谷居士初好作艷詞得圓通秀禪師激發遂悔¶
過絕筆後參晦堂因聞木樨香釋然。」¶

【拈曰吾無隱乎爾桂子月中落爾無隱乎我天香¶
雲外飄山谷不遇晦堂鼻孔撩天搊他不住雖然¶
薦得些子爭奈腳跟紅線猶未斷在何也路頭纔¶
撞入關鎖轉難通。】¶

「山谷居士因謁死心禪師隨眾入室心見張目問曰¶
新長老死學士死燒作兩堆灰向甚麼處相見公無¶
語心約出曰晦堂處參得底使未著在後左官黔南¶
道力愈勝於無思念中頃明死心所問報以書曰往¶
年嘗蒙苦口提攜長如醉夢依稀在光影中蓋疑情¶
不盡命根不斷故望崖而退耳謫官在黔南道中晝¶
臥覺來忽爾尋思被天下老和尚謾了多少惟有死¶
心道人不肯乃是第一相為也。」¶

【拈曰鐵面去皮晦堂析肉死心又敲骨出髓矣山¶
谷居士悟入深奧得三尊宿爐韝之力也秪如疑¶
情盡命根斷死心道人還肯他也未鐵壁從渠透¶
銀山更要通。】¶

「寺丞戴中孚咨扣靈源一日有省以偈呈清禪師曰¶
杳冥源底全機處一片心花露印紋知是幾生曾供
<pb:KR6q0419_J_003-0547b>¶
養時時微笑動香雲。」¶

【拈曰窮源見底燦露一片心花微笑破顏知是多¶
生供養果然穩當頭尾完全若要撒得開捏得聚¶
須更窮盡變化始得。】¶

「左丞范致虛繇翰苑守豫章過圓通謁旻禪師茶罷¶
曰某行將老矣隨在金紫行中去此事稍遠通召內¶
翰公應諾通曰何遠之有公躍然曰乞師再垂指誨¶
通曰此去洪都有四程公佇思通曰見即便見擬思¶
即差公乃豁然有省。」¶

【拈曰圓通老人可謂有囊中妙藥能起死回生在¶
頃刻耳今宗師家未嘗施此國手便謂外護沉痼¶
莫療不亦冤哉左丞雖於此省入去此事不遠爭¶
奈鄉音猶易識家國尚茫然。】¶

「尚書莫少虛因宦遊西蜀謁南堂靜禪師咨決心要¶
堂使向公案上提撕無所入適如廁忽聞穢氣急以¶
手掩鼻遂有省即呈偈曰從來姿韻愛風流幾笑時¶
人向外求萬別千差無覓處得來元在鼻尖頭堂印¶
之。」¶

【拈曰萬別千差無覓處得來元在鼻尖頭雖是苦¶
心造到簡點將來猶帶些穢氣在何故為他向廁¶
坑頭著到。】¶

「凌行婆問浮杯因緣。」¶

【拈曰凌行婆具超方作略語句驚人雖趙州古佛¶
亦讓一籌諸尊宿盡不柰伊何倒被浮杯老人不¶
動干戈捉敗者老魔魅了也且道何人為證乃以¶
手搥胸曰蒼天。】¶

「婆子燒菴。」
<pb:KR6q0419_J_003-0547c>¶

【拈曰婆子燒菴卻與阿師添些光彩阿師被趁倒¶
會勘破婆子家風且道在甚麼處勘破婆子遂合¶
掌云謝供養。】¶

「一婆子令人送錢與趙州請轉藏。」¶

【拈曰婆子送錢轉經起動高年老宿趙州下床遶¶
匝不孤施主好心分明全藏掀翻卻道秪轉一半¶
且道那半藏落在何處任從黃葉落不與止啼錢。】¶

頌古¶

趙州無字¶

#+BEGIN_VERSE
「　趙州無字漫天網蝦鱉魚龍一口吞問取大唐人不¶會新羅夜半放僧參
#+END_VERSE
」¶

趙州問大死的人¶

#+BEGIN_VERSE
「　十萬里鵬纔展翅一千年鶴便翱翔到家底事人難¶會不涉程途用果長
#+END_VERSE
」¶

趙州勘婆子¶

#+BEGIN_VERSE
「　魔王手裏追魔印展也何曾露出來不是腳跟紅線¶斷臺山之路滑如苔
#+END_VERSE
」¶

船子藏身¶

#+BEGIN_VERSE
「　笙歌院裏低昂舞錦字梭房宛轉看近日洞庭秋水¶滿古帆風便過千灣
#+END_VERSE
」¶

婆子燒菴¶

#+BEGIN_VERSE
「　婆子燒菴菴愈好海中紅燄爍天高目前秪要添些¶子向後從他怨寂寥
#+END_VERSE
」¶

南泉白牯¶

#+BEGIN_VERSE
「　生佛齊通一鼻風都來吸盡不同同狸奴白牯超方¶後坐斷山頭一段空
#+END_VERSE
」¶

忠國師三喚侍者
<pb:KR6q0419_J_003-0548a>¶

#+BEGIN_VERSE
「　重重提出摩尼寶晶光獨露更非他養子雖是婆心¶切怎奈當機錯過多
#+END_VERSE
」¶

臨濟三頓棒¶

#+BEGIN_VERSE
「　金剛寶劍用非常截斷廉纖露本光莫言佛法無多¶子者個從來絕論量
#+END_VERSE
」¶

趙州喫茶去¶

#+BEGIN_VERSE
「　逄人只是者杯茶虛空澆濕眉毛皺喫著若能知味¶者必然空裏翻筋斗
#+END_VERSE
」¶

靈雲見桃花¶

#+BEGIN_VERSE
「　靈雲偶中桃花毒玄沙善用蓋頭機若無把定乾坤¶手金毛獅子變狐啼
#+END_VERSE
」¶

德山托缽¶

#+BEGIN_VERSE
「　越格超方用不同節節生機活似龍千聖不傳末後¶句任是巖頭也莫窮
#+END_VERSE
」¶

贊¶

聞谷大師贊¶

行雲流水不留蹤垂老千山策瘦筇歸到破匋菴裏¶
坐一雙冷眼勘蛇龍。¶

博山和尚贊¶

這尊慈拈穿膽之鋒無機不透旋曜眼之鏡過物即¶
彰一片熱腸愛兒孫敲冰浴火十分勝氣與佛祖奪¶
格換機眉毛忒麤老胡僧也須壓倒手段極辣諸尊¶
宿立在下風奮雄辯則雷振風飛魔外莫不喪氣摧¶
異見則刀開斧劈疑難頃爾冰消接伶俐漢滿口含¶
糊對生盲人一腔明白當初未遇剛求見今日相逄¶
不欲親何故如此險機暗用常擔版毒口纔開便鑠¶
金。
<pb:KR6q0419_J_003-0548b>¶

偈¶

禪鏡偈(有序)¶

大圓鏡裏說個禪字早是痕生況又說許多禪病¶
曲折出來明眼人前反添搕𢶍大都參學者流決¶
擇不精非證道眼料簡不明混同魔異所以禪鏡¶
之作不得已有一腔熱腸聊為後學贈點眼之方¶
若云制之一處無事不辦只消一句話頭不起第¶
二念則此種種指示誠為制字下註腳耳然秦宮¶
玉鏡照人肝膽牛渚犀光洞怪隱狀去聖時遙宗¶
門流弊敗闕不可勝言誾上座眼不耐見將此一¶
柄禿掃帚向少林庭下從新打疊一迴當時達磨¶
大師面壁嵩山掉落個影子在熊耳峰前或有人¶
撈摸得著描寫將來使祖道重光不亦幸乎若作¶
實法綴人寧可付之丙丁童子不欲令好眼著屑¶
耳。¶

#+BEGIN_VERSE
「　參禪不痛切生死何時決輕拋分寸陰眼裏流生血¶世念冷如灰心腸剛似鐵拼命直前行到家有時節¶參禪不苦志安能做到底不為戀殘軀便是恣嬾意¶嚼出苦中甜參到難處易能知哲侍者方稱鐵漢子¶參禪不猛利優游成鈍滯道力莫能充病根拔不起¶勢若破重圍雄心須奮厲做個大闡提舌根藏口裏¶參禪不耐久性喜狂奔走牽挂寸絲頭分明業鬼誘¶不做死冤家魔王焉授首香林四十年一片方打就¶參禪不綿密話頭長打失斯須豈可離晝夜無間隙¶一念如萬年千朝同一日無孔生鐵鎚捏出黃金汁¶參禪不勁挺骨格非中正為人必泛常作事徇情境¶氣概要剛方志意須堅硬昂藏大丈夫佛祖聽號令
<pb:KR6q0419_J_003-0548c>¶參禪不著意莽蕩無成褫邋遢似神仙疏散學高士¶大理既未明喻如喪考妣不到大脫空逍遙誰許你¶參禪念頭雜多慮心難遏纔覺話頭來又遭岐路奪¶轉變志不常欲死機偏活除是一條心真疑方頓發¶參禪學心在難捨佛法愛不是戀詞章便為求知解¶運糞污心田刳龜圖靈怪直饒廣博通拋家猶走外¶參禪多執著執著翻成錯大道理虛玄無繩君自縳¶手段要翻騰胸次須寬擴急促入邪魔多因此病作¶參禪著機境眼眚花翻影百怪與千奇都是識心病¶急須顧本參不可戀光影門外打野榸路頭恐不正¶參禪執情解強作道理會三枚信口猜隔靴搔癢在¶如燈影裏行被葛藤椿礙斬釘截鐵人不欠他家債¶參禪心枯槁喜沉不喜掉如堅冰夾魚似巨石壓艸¶冷浸死水裏忘卻長安道澄潭舞毒龍好把蒼波攪¶參禪帶狂妄腳跟不穩當口舌要爭強見處成鹵莽¶破除潦草心制死浮躁想一味放平懷自然銷業障¶參禪帶習氣憎愛心難治生死根不除惡作機常起¶熟境變教生活蛇弄得死識破不為冤轉變成大智¶參禪氣量窄觸境動聲色煩惱火燒天無明雲潑墨¶德性欠雍容詞氣多忙迫小節忍不來大悟何超豁¶參禪無實地虛頭弄到底門面愛裝花腳跟那點地¶逄人恣談禪開口便成偈線斷傀儡時方知是鬼戲¶參禪似兒戲顛倒心難制觸境便隨流律身忘禁忌¶爛泥不上壁醉漢長倒地惟願痛加鞭牢拴牯牛鼻¶參禪沒結局短販隨流俗製衣轉為裳彈琴不終曲¶圖他小歇場享箇便宜福下稍如此流路遙知馬足¶參禪去藥忌心病休增熾乘言喪本宗滯句迷玄旨
<pb:KR6q0419_J_003-0549a>¶法愛不關情悟來亦無意如過蠱毒鄉莫沾滴水味¶參禪要起疑疑與悟為師如墜求離井似燒急捄眉¶路頭諳入處箍底爆開時一句無多子芭蕉剝盡皮¶參禪落思議總屬識心意分別起支捂摶量摸影子¶不解剝芭蕉卻添駢拇指註腳總分明已落第二義¶參禪心憤發便有好機括如人惡發時放火將人殺¶毒氣既攻心命根應倒拔莫學死貓兒捕鼠眼睜煞¶參禪信得及休向外邊覓若真師子兒豈喫殘羹汁¶成佛不繇他如何黑似漆立地便承當一門超直入¶參禪要師友痛處加鍼灸冶就巧模成璞待良工剖¶不是明眼人錐劄徒生受切磋與琢磨親炙還須久¶參禪願力堅鐵壁拶教穿誓死無移志捐生尚勉旃¶求深應遂意理極自忘筌鐵杵成針日香飄果熟天¶參禪休自畫秪要加鞭策莫愁半路艱毋慮前途窄¶根器誰不如悟來焉可測拼個兩三生定然要明白¶參禪助發機聲色不須離竹擊曾因悟桃開尚破疑¶圓通從此證普眼頗相宜不二門開處花紅鳥亂啼¶參禪須明理理即法身是毫釐有差殊白雲千萬里¶寶鏡徹無疑金屑眼成翳直下便承當何容生擬議¶參禪不執是是與非何異不但諍空言抑且昧真理¶師子解翻身犛牛偏愛尾打破是非關是非裏游戲¶參禪不怕錯妙在自知過一句絕狐疑無可無不可¶打正貴因邪欲補先撲破靈符到手時造命都由我¶參禪要質直虛偽成何益面貌賽春風胸次饒荊棘¶諂曲非道情粉飾壞本色因地心不真果位成迂僻¶參禪宜澹泊嗜好天真鑠清虛理易明滓穢神俱濁¶瓔珞粥可餐橘皮湯好瀹咬破鐵蒺藜法味怡神樂
<pb:KR6q0419_J_003-0549b>¶參禪行門辦先哲為龜鑑添石負雲舂栽田博茶飯¶臨濟自持盂雪峰躬典爨受用不知艱終媿汗血漢¶參禪有作略智力能恢廓轉變不尋常妙用自揮霍¶縱奪順機宜殺活臨時作如遇國手棋別有超方著¶參禪妙兼帶偏正融相礙針線巧安排脈絡相通會¶交羅珠網光回互綺生彩節拍妙相應卷舒大自在¶參禪要打徹淆訛都勦絕言句盡疑通宗趣善分別¶穿過險關津拔卻閒釘楔千了百當人萬機流可截¶參禪要操履步步踏實地事理貴雙融矛盾即不是¶途中好善為家業從新起拈起一毛頭都有西來意¶參禪知因果動念休差錯修證即不無污染即不可¶還他淨白心簡點纖毫過莫論野狐禪不脫亦不墮¶參禪要得妙隨機成善巧過水那濕腳解走不觸道¶閒穿花柳叢笑聽琵琶調還他了事人七顛仍八倒
#+END_VERSE
」¶

和白毫菴偈(有序)¶

余讀相國二水居士菴居詩百首其吐詞不帶煙¶
火脫去筌蹄妙撥無思關捩居士乃親作小楷寄¶
余年高興逸筆法精絕余固寶為眉山之帶留鎮¶
三門因步韻賡和以綴其末大似投橘報李不善¶
獻酬博居士一笑可也。¶

#+BEGIN_VERSE
「　石筍倒抽綠竹豆棚忽引瓜藤問我屬何緣故釋迦¶傳自然燈
#+END_VERSE
」¶

#+BEGIN_VERSE
「　不在昂如孤鶴何言泛若輕鷗縱到回機地步鵝湖¶笑人逼浮
#+END_VERSE
」¶

#+BEGIN_VERSE
「　都有一條坐具無煩借座燈王穿過魚庖酒肆展開¶佛國道場
#+END_VERSE
」¶

#+BEGIN_VERSE
「　胸次未銷磊落縱然好事不佳真個了無憎愛心如
<pb:KR6q0419_J_003-0549c>¶臘月蓮花
#+END_VERSE
」¶

#+BEGIN_VERSE
「　烏兔何嘗運轉虛空那怕消磨無字碑文難打石人¶壁上摩娑
#+END_VERSE
」¶

#+BEGIN_VERSE
「　出門笑渠落草回途見我家山六月峨眉千丈倩誰¶移在雪關
#+END_VERSE
」¶

#+BEGIN_VERSE
「　泉眼水流接筧石邊筍迸成鞭一飽頓忘百味三竿¶猶恣酣眠
#+END_VERSE
」¶

#+BEGIN_VERSE
「　竹徑夏憐蔽日茅堂冬愛迎陽脫得汗衫乾淨風吹¶荷芰衣涼
#+END_VERSE
」¶

#+BEGIN_VERSE
「　鬧市叢中合伴剎竿頭上翻身雖然無縛無脫何妨¶繇我繇人
#+END_VERSE
」¶

#+BEGIN_VERSE
「　截鶴續鳧信手移花接木隨緣鐵杵成針有日針成¶鐵杵何年
#+END_VERSE
」¶

#+BEGIN_VERSE
「　罵坐通身是膽唾面一忍如灰靜[跳-兆+(畚-田+水)]多生習氣善用¶吻合本來
#+END_VERSE
」¶

#+BEGIN_VERSE
「　妙翅摩交遠漢驪龍吸盡寒淵丸弄虛空萬象大都¶率我天然
#+END_VERSE
」¶

#+BEGIN_VERSE
「　問道如盲見日涉世無風起波聰明不了生死甘心¶受拷閻羅
#+END_VERSE
」¶

#+BEGIN_VERSE
「　歷劫筭來片晷大千輥入戲場解脫門門可入牽渠¶不肯還鄉
#+END_VERSE
」¶

#+BEGIN_VERSE
「　鵬舉依然控地鶴沖宛在庭中親見德雲面目須彌¶不隔別峰
#+END_VERSE
」¶

#+BEGIN_VERSE
「　筋斗且從人打傀儡看是誰抽底蘊盡情勘破成魔¶作佛自繇
#+END_VERSE
」¶

#+BEGIN_VERSE
「　竹杖旋紋有節芒鞋綻底多年分甚剎那億劫一貫¶原是千錢
#+END_VERSE
」
<pb:KR6q0419_J_003-0550a>¶

#+BEGIN_VERSE
「　精衛填河難滿烏鵲跨橋欲周解省些兒心力還他¶看象截流
#+END_VERSE
」¶

#+BEGIN_VERSE
「　山色面門指示溪聲耳畔叮嚀返顧不曾移步果然¶親到祖庭
#+END_VERSE
」¶

#+BEGIN_VERSE
「　磬折逄迎有禮泛應曲當無心斸斷井藤百尺接起¶崖樹千尋
#+END_VERSE
」¶

#+BEGIN_VERSE
「　受用千波百挈相忘爾寂我惺解鐫石頭作佛試問¶那竅不靈
#+END_VERSE
」¶

#+BEGIN_VERSE
「　吳門笑看雪練胥江怒射春潮問我今何所見白雲¶半抹山腰
#+END_VERSE
」¶

#+BEGIN_VERSE
「　劫數何曾增減浪談過現未來三世諸佛吞盡思大¶口何鯨哉
#+END_VERSE
」¶

#+BEGIN_VERSE
「　米鹽喫盡如許光景剩有幾何當面若還錯過低頭¶枉費揣摩
#+END_VERSE
」¶

#+BEGIN_VERSE
「　疑豈無因而至悟乃不期而然疑悟一齊冰渙撲破¶補起青天
#+END_VERSE
」¶

#+BEGIN_VERSE
「　至理無分三乘真文不屬五車拙夫寧為小技烈漢¶豈蓄秘書
#+END_VERSE
」¶

#+BEGIN_VERSE
「　未曉維摩一默無聲早是喃喃朱筆描成粉字青袍¶拖出蔚藍
#+END_VERSE
」¶

#+BEGIN_VERSE
「　香嚴一貧徹骨無錐更道錐無後來賺人上樹笑杷¶成何規模
#+END_VERSE
」¶

#+BEGIN_VERSE
「　有路還非入處無家正好安居就裏聊知貼體過頭¶不學掠虛
#+END_VERSE
」¶

#+BEGIN_VERSE
「　世上從渠毀譽個中莫論疏親剜出虛空骨髓恩讎¶豈有二人
#+END_VERSE
」¶

#+BEGIN_VERSE
「　沒縫衣裾綽若無孔篴韻悠然退步若知錯路抬頭
<pb:KR6q0419_J_003-0550b>¶依舊觀天
#+END_VERSE
」¶

#+BEGIN_VERSE
「　將謂難乎今日焉有易于來年烈漢一腳趁上踏翻¶無底舷船
#+END_VERSE
」¶

#+BEGIN_VERSE
「　善觸當鋒不犯慣奉無物可將雖是空如來藏金珠¶車載斗量
#+END_VERSE
」¶

#+BEGIN_VERSE
「　業惑分迷分悟小根說即說離大都不識休咎穿鑿¶妄謂靈知
#+END_VERSE
」¶

#+BEGIN_VERSE
「　大力渾忘擔荷好手頗具辣辛寧使剛刀截命不將¶眢井墜人
#+END_VERSE
」¶

#+BEGIN_VERSE
「　灰冷地爐剝芋煙紅瓦灶催茶清絕恐添詩料淨瓶¶反手插花
#+END_VERSE
」¶

#+BEGIN_VERSE
「　當路休呈劍術到門且喫盃茶舉意早先知有不勞¶拈出更佳
#+END_VERSE
」¶

#+BEGIN_VERSE
「　曾作瀟湘釣客漁竿任擲西東捉得甕中老鱉夜來¶飛出成龍
#+END_VERSE
」¶

#+BEGIN_VERSE
「　意路搜開百道情關劈破千重調御丈夫控轡何愁¶醉象獰龍
#+END_VERSE
」¶

#+BEGIN_VERSE
「　果正貴在因真一是能翻百錯獼猴抬入道場古怪¶走而不作
#+END_VERSE
」
<pb:KR6q0419_J_003-0550c>¶

